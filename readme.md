# Verslag gastles Starring Jane

Op woensdag 19 November 2019 zijn 2 developers van Starring Jane een gastles komen geven op de campus.

## Lesinhoud

De les begon met een introductie tot wat Starring Jane doet als bedrijf en hoe hun teams zijn opgebouwd. Tijdens deze introductie lieten ze ook enkele cases zien waarbij ze gebruik maakten van Vue.js, waar de gastles over ging.

Hierna kwam het grote onderwerp van de les, de "Case van vandaag"

### Case

Deze case was een applicatie gebouwd voor Dela, met Allerheiligen als deadline. De applicatie is "Mijn herinnering aan jou", waar kinderen herinneringen aan overleden familieleden kunnen bewaren. 

Bij Starring Jane vonden ze dit een zeer speciale case, vanwege het nobel doel, de mogelijkheid tot co-creatie (o.a. voor de illustraties), en de uitdaging dat deze case met zich meebracht. 

Ze hebben ook de pitch waarmee ze de case gewonnen hadden besproken en verteld hoe ze met concept workshops aan een idee komen. Ook hebben ze sprint planning uitgelegd. Verder waren voor deze les vooral de technische challenges interessant:

* De app moet op beide desktop en mobile werken
* Er moest content offline beschikbaar zijn
* Gebruikers moeten de luchtballon besturen
* De applicatie moet performant zijn

### De app

Tijdens de les hebben ze deze challenges ook besproken met de broncode van de applicatie erbij. Aangezien de focus van de les op het Vue.js framework lag hebben ze hier ook veel uitleg over gegeven:

* Hoe Vue.js werkt
* Goede werkwijzen om components te gebruiken
* Het verschil tussen mounted en created
* Hoe props, events en store werken
* Het gebruik van packages zoals axios
* De verschillende hooks in Vue.js
* Communicatie tussen parent en child components

## Conclusie

Ik vond dit een zeer interessante les. Ik had zelf al wel van Vue.js gehoord en al eens geprobeerd, maar heb het lang niet meer gebruikt. Deze les was dus een interessante refresher.

Ik had persoonlijk wel een meer praktische les verwacht, met enkele dingen die we zelf konden uitwerken om echt een goed idee te krijgen hoe Vue.js werkt.
